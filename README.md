<h1 align='center'> Մագիստրոսական Թեզ</h1>


<h2 align='center'> Տրանսֆերային ուսուցման որոշակի մեթոդի ընդանրացման սխալանքի գնահատման մասին </h2>

<br>


 <p> Մեքենայական ուսուցման՝  հատկապես «խորը» ուսուցման ալգորիթմների օգտագործմամբ, բազմաթիվ կիրառական խնդիրներ հնարավոր է լուծել՝ ապահովելով բարձր ճշգրտություն։ Սակայն որոշ ոլորտներում ( բիոինֆորմատիկա, ռոբոտաշինություն և այլն ) կիրառական խնդիրների համար բավարար ճշգրտություն ապահովող տվյալների ձեռքբերումը կարող է լինել թանկարաժեք, երբեմն նաև անհնար, որն էլ սահմանափակում է այդ ոլորտների զարգացումը։ Շատ կարևոր է կրճատել ուսուցման տվյալների հավաքագրման անհրաժեշտությունը խնդիրների այնպիսի տիրույթներում, որտեղ բավարար քանակությամբ ուսուցման տվյալներ չկան։ Անբավարար տվյալների դեպքում մեքենայական ուսուցման հիմնական խնդիրները լուծելու համար տրասֆերային ուսուցումը շատ կարևոր գործիք է։</p>
  
<p> Սույն մագիստրոսական աշխատանքը վերաբերում է տվյալների՝ վերահսկվող առաջադրանքի ուսուցմամբ ստացվող ներկայացումների օգնությամբ իրականացվող տրանսֆերային ուսուցման մեթոդի մաթեմատիկական վերլուծությանը:  Աշխատանքում ստացված միջին վերահսկիչ կորստի սխալանքի գնահատականը թույլ է տալիս մաթեմատիկորեն մեկնաբանել, թե ինչու են փորձնական ճանապարհով ստացվող ներկայացումները բարելավում  նոր դասակարգման առաջադրանքների ճշգրտությունը։ Իրականացված փորձարկումները նույնպես հաստատում են սխալանքի՝ տեսական գնահատականում մասնակցող մեծությունների միջև առնչությունների կապը։</p>
